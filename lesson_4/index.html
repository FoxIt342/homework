<!DOCTYPE html>
<html lang="uk">

<head>
   <meta charset="UTF-8">
   <meta http-equiv="X-UA-Compatible" content="IE=edge">
   <meta name="viewport" content="width=device-width, initial-scale=1.0">
   <link rel="stylesheet" href="css/reset.css">
   <link rel="stylesheet" href="css/style.css">
   <title>Французький вісник</title>
</head>

<body>
   <header>
      <div id="top"><a href="#down">Вниз</a></div>
      <h1>Вес Андерсон зняв черговий відмінний фільм «Французький вісник». Критики радять дивитись його двічі. Ось, чому
      </h1>
      <img src="img/img1.jpg" alt="Основний каст">
   </header>
   <main>
      <h2>Працюючи над стрічкою «Французький вісник», режисер Вес Андерсон тримав в голові три складові. Він хотів
         зробити антологію, розповісти про журнал The New Yorker та зняти французький фільм. Ось що в нього вийшло</h2>
      <div class="block">
         <p class="text1">«Французький вісник» – десятий фільм Андерсона. Його події починаються з повідомлення про
            смерть головного
            редактора журналу «Французький вісник» — Артура Ховітцера-молодшого. Фільм є збіркою статей, що вийшли в
            останньому номері за життя Ховіцера. Оповідачами у кожній історії стають журналісти, які написали матеріали.
         </p>
         <p class="text2">Перша новела — гід містом Енуї-сюр-Блазе, де відбуваються події фільму. Друга історія про
            засудженого за
            вбивство художника, чиї креативні сили пробуджує строга тюремна наглядачка. Третій репортаж описує
            студентський протест, що вилився у революцію. Четверта стаття розповідає про викрадення сина комісара
            злочинцями, знайти якого допомагає талановитий шеф-кухар.</p>
         <p class="text3">Рекорд зі зборів серед фільмів Андерсона утримує «Готель Гранд Будапешт», який зібрав у
            прокаті $172,9
            мільйонів. «Французький вісник» до 3 листопада зібрав $12,5 мільйонів, ставши, втім, найуспішнішим
            інди-фільмом епохи пандемії. З чого складається фільм і як він влаштований?</p>
      </div>
      <h3>Зразок естетики та стилю Андерсона</h3>
      <img src="img/img2.jpg" alt="Біл Мюррей">
      <div class="block2">
         <div class="test-yellow">
            <p class="text">У 2020 році засновник Інстаграм-акаунту Accidentally Wes Anderson Віллі Коваль випустив
               однойменний
               тревел-гід. До нього увійшли знімки локацій по всьому світу, що нагадують кадри фільмів Андерсона:
               симетричні, барвисті, повні деталей та ретро-естетики. Серед 200 фотографій у книзі зʼявився і знімок із
               України – вестибюль Національного художнього музею.</p>
            <p class="text">Гід став трибʼютом стилю фільмів Андерсона — яскравого, живого, вкрай деталізованого, по
               крихтах створеного
               з дрібниць і артефактів. Актор Джеффрі Райт, який зіграв в останній новелі «Французького вісника»
               журналіста
               Робака Райта, описує стиль Андерсона як «бродячий цирк». «Його фільми – це шоу, а кадр – авансцена, –
               додає
               Райт в інтервʼю The New York Times. — І це мені подобається. Приємно відірватися від гіперреалізму, до
               якого
               часто втягується кіно».</p>
            <p class="text">«Французький вісник» — квінтесенція авторського стилю Андерсона. Це стає ясно з першого
               кадру, де на
               срібному підносі, що обертається, сервірують каву і коктейлі для редакції журналу. Фільм повний деталей —
               у
               костюмах, інтерʼєрах, діалогах та акторському складі. Автор The New Yorker та кінокритик Річард Броді
               рекомендує побачити «Французький вісник» щонайменше двічі — і тоді ви можете бути впевненим у тому, що
               подивилися його повністю один раз.</p>
            <p class="text"><span class="sentence one">Андерсон не дає глядачеві звикнути до кадру чи формату ні на
                  мить. Режисер перемикається між кольоровими та
                  чорно-білими кадрами, додає заголовки та нових оповідачів.</span> Спогади героя перетворюються на
               театральну
               постановку чи лекцію від арткритика у виконанні Тільди Свінтон. Головний герой першої новели, художник
               Моузес Розенталер, сидить у вʼязниці. Щоб показати, як змінюється герой за час увʼязнення, Андерсон
               змінює
               прямо в кадрі юного Розенталера у виконанні Тоні Револорі на дорослого художника, якого зіграв Бенісіо
               Дель
               Торо. Револорі передає дель Торо номер увʼязненого і виходить із кадру.</p>
            <p class="text"><span class="sentence two">Фільми Андерсона дуже точні та деталізовані. Але він залишає
                  акторам простір для творчості, каже актор Боб
                  Балабан.</span> У «Французькому віснику» він зʼявляється у першому сюжеті у ролі Ніка, ділового
               партнера у фірмі
               Кадаціо. «Багато його кадрів зроблено камерою, що рухається; іноді обидві камери рухаються одночасно із
               рухом акторів. Це балет із хореографією, — пояснює Балабан. — Має статися неймовірна синхронність, тому
               що
               [Андерсон] шукає ідеальний варіант».</p>
            <p class="text">Приклад такого балету з хореографією у «Французькому віснику» — фінальні сцени першої
               новели, де
               відбувається бійка між увʼязненими та артспільнотою. Багато сцен у фільмі доводиться знімати знову і
               знову,
               але це не втомлює, каже Балабан — навпаки, у цьому є щось гіпнотичне та розслаблююче.</p>
            <p class="text-test">Як створюються локації світів <span>Андерсона</span>? За допомогою сет-дизайнера Адама
               Штокхаузена, який працював із
               режисером над створенням чотирьох фільмів. Стиль Андерсона формують не лише симетричні кадри, відтінки та
               розташування обʼєктів, а й особливі лінзи та рухи камери, каже Штокхаузен. Місто Енуї-сюр-Блазе, де
               розташована редакція газети <span>«Французький вісник»</span> — вигадана локація. Зйомки відбувалися в
               Ангулемі. Щоб
               надати кадрам потрібну ностальгічність та фантазійність, декоратор Рена ДеАнджело шукала реквізит у
               підвалах
               Ангулема та на барахолках французьких міст.</p>
         </div>
         <p>Працюючи над дизайном фільму, команда за завданням Андерсона переглянула кілька французьких
            стрічок —
            «Червона куля» Альбера Ламоріса, «Чотириста ударів» Франсуа Трюффо, «Сторонні» Жан-Люка Годара. Дизайнери
            вивчили колекцію вінтажних знімків Парижа, щоб створити настрій гарного, але брудного та недосконалого
            міста. Для кожної новели було створено окремий набір референсів — команда сет-дизайнерів ніби працювала не
            над одним, а над чотирма фільмами, каже ДеАнджело.</p>
      </div>
      <h3>Трибʼют газетам та ностальгія</h3>
      <div class="block">
         <p class="text"><span class="red-inside">Вес Андерсон був шанувальником <span>The New Yorker</span> з
               підліткового віку, і «Французький вісник» став освідченням
               цього журналу.</span> 2003 року режисер хотів придбати повний архів видання, але в The New Yorker йому
            відмовили —
            архів не продавався. Натомість Андерсон придбав набір томів журналу у Каліфорнійського університету і став
            хранителем колекції, яка належала авторці The New Yorker Ліліан Росс, яка померла у 2017 році. Режисер
            захоплений The New Yorker, його авторами та рутиною. «Французький вісник» — не точна копія журналу, але він
            багато в чому натхненний виданням.</p>
         <p class="text-green">Образ головного редактора «Вісника» <span>Артура Ховітцера-молодшого</span> — сплетіння
            характерів першого редактора The
            New Yorker Гарольда Росса та його наступника, Вільяма Шоуна. Персонаж Джеффрі Райта, журналіст Робак Райт,
            натхненний образом спортивного журналіста та автора <span>The New Yorker</span> Ей Джея Ліблінга та
            драматурга Теннессі
            Вільямса.</p>
         <img src="img/img3.jpg" alt="Тімоті Шаламе">
         <p class="text"><span class="name">Френсіс МакДорманд</span>, яка зіграла журналістку Люсінду Кременць, яка
            описує студентські протести, отримала від
            Андерсона завдання вивчити роботи письменниці Мейвіс Галлант. «Образ Кременць побудований на фотографіях
            <span class="name">Мейвіс Галлант</span>, які мені дав Вес, на її знімках, де вона одночасно курить і
            друкує, і на спогадах про Ліліан
            Росс, з якою я провела час кілька років тому», — каже МакДорманд.
         </p>
         <p class="text">Захоплення Андерсона пресою вплинуло і на дизайн простору. Малюнки на стінах у редакції
            надихнуті
            ілюстраціями Джеймса Тербера, автора коміксів та сатиричних малюнків, якими було прикрашено офіс The New
            Yorker. Ньюсрум створювався за фотографіями кабінетів та робочих столів прототипів персонажів.</p>
      </div>
   </main>
   <footer id="down"><a href="#top">Нагору</a></footer>
</body>

</html>